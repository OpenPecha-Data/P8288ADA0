爾時佛告妙吉祥言汝今應詣無垢稱所慰問其疾

時妙吉祥白言 世尊 彼大士者難為酬對深入法門善能辯說住妙辯才覺慧無礙一切菩薩所為事業皆已成辦諸大菩薩及諸如來祕密之處悉能隨入善攝眾魔巧便無礙巧便無礙已到最勝無二無雜 法界所行究竟彼岸能於一相莊嚴法界
說無邊相莊嚴法門了達一切有情根行善能遊戲最勝神通 到大智慧巧方便趣已得一切問答決擇無畏自在非諸下劣言辯詞鋒所能抗對雖然我當承佛威神詣彼問疾若當至彼隨己力能與其談論

