妙吉祥言 有疾菩薩云何調伏其心

無垢稱言 有疾菩薩應作是念今我此病皆從前際虛妄顛倒分別煩惱所起業生身中都無一法真實 是誰可得而受此病所以者何四大和合假名為身 大中無主身亦無我此病若起要由執我是中不應妄生我執 當了此執是病根本由此因緣
應除一切有情我想安住法想(應作是念 )眾法和合共成此身生滅流轉生唯法生滅唯法滅如是諸法展轉相續 互不相知竟無思念生時不言我生滅時不言我滅

