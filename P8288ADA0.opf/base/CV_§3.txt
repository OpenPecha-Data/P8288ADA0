諸求法者不求知苦斷集證滅及與修道所以者何法無戲論若謂我當知苦斷集證滅修道即是戲論 非謂求法又舍利子 諸求法者不求於生不求於滅 所以者何法名寂靜及近寂靜若行生滅是求生滅 非謂求法非求遠離諸求法者不求貪染
所以者何法無貪染離諸貪染若於諸法乃至涅槃少有貪染是求貪染非謂求法又舍利子 諸求法者不求境界 所以者何法非境界若數一切境界所行 是求境界非謂求法又舍利子 諸求法者不求取捨
所以者何法無取捨若取捨法是求取捨非謂求法又舍利子 諸求法者不求攝藏 所以者何

