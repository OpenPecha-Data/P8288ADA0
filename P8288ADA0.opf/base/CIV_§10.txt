無垢稱言 菩薩應云何慰喻有疾菩薩令其歡喜

妙吉祥言 示身無常而不勸厭離於身示身有苦而不勸樂於涅槃示身無我而勸成熟有情示身空寂而不勸修畢竟寂滅示悔先罪而不說罪有移轉勸以己疾愍諸有情令除彼疾勸念前際所受眾苦饒益有情勸憶所修無量善本令修淨命勸勿驚怖精勤堅勇勸發弘願作大醫王療諸有情
身心眾病令永寂滅菩薩應如是慰喻有疾菩薩令其歡喜

