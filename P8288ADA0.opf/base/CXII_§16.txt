爾時佛告慈氏菩薩吾今以是無量無數百千俱胝那庾多劫所集無上正等菩提所流大法付囑於汝如是經典佛威神力之所住持 佛威神力之所加護 汝於如來般涅槃後五濁惡世 亦以神力住持攝受 於贍部洲廣令流布無使隱滅所以者何於未來世
有善男子或善女人 天龍藥叉健達縛等 已種無量殊勝善根已於無上正等菩提 心生趣向勝解廣大若不得聞如是經典 即當退失無量勝利若彼得聞如是經典 必當信樂發希有心歡喜頂受我今以彼諸善男子善女人等付囑於汝
汝當護念令無障難 於是經典聽聞修學 亦令如是所說法門廣宣流布

