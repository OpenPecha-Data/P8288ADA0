無垢稱言 依何密意作如是說

妙吉祥言 非見無為已入正性離生位者能發無上正等覺心要住有為煩惱諸行 未見諦者能發無上正等覺心譬如高原陸地 不生殟缽羅花缽特摩花拘母陀花奔荼利花要於卑濕穢淤泥中 乃得生此四種花如是聲聞獨覺種性
已見無為 已入正性離生位者 終不能發一切智心要於煩惱諸行卑濕穢淤泥中 方能發起一切智心 於中生長諸佛法故又善男子 譬如植種置於空中終不生長要植卑濕糞壤之地乃得生長如是聲聞獨覺種性
已見無為已入正性離生位者 不能生長一切佛法雖起身見如妙高山而能發起大菩提願於中生長諸佛法故是故當知 一切生死煩惱種性 是如來種性又善男子 譬如有人不入大海終不能得吠琉璃等無價珍寶不入生死煩惱大海
終不能發無價珍寶一切智心

