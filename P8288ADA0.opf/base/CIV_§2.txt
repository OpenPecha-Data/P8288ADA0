於是眾中有諸菩薩及大弟子釋梵護世諸天子等 咸作是念今二菩薩皆具甚深廣大勝解 若相抗論決定宣說微妙法教我等今者 為聞法故亦應相率隨從詣彼是時眾中八千菩薩五百聲聞 無量百千釋梵護世諸天子等
為聞法故皆請隨往時妙吉祥 與諸菩薩大弟子眾釋梵護世及諸天子 咸起恭敬頂禮世尊 前後圍繞出菴羅林詣廣嚴城 至無垢稱所欲問其疾

