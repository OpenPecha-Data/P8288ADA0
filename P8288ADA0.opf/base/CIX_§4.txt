時無垢稱 不起于床居眾會前化作菩薩身真金色相好莊嚴 威德光明蔽於眾會

而告之曰汝善男子 宜往上方去此佛土過四十二殑伽沙等諸佛世界 有佛世界名一切妙香其中有佛號最上香臺 與諸菩薩方共坐食汝往到彼頂禮佛足 應作是言於此下方有無垢稱 稽首雙足敬問世尊少病少惱起居輕利
氣力康和安樂住不 遙心右繞多百千匝 頂禮雙足作如是言 願得世尊所食之餘 當於下方堪忍世界施作佛事令此下劣欲樂有情當欣大慧亦使如來無量功德名稱普聞

