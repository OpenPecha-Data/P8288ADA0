言未訖無垢稱來到彼所 稽首我足而謂我言非帝釋也是惡魔怨嬈汝故耳

時無垢稱語惡魔言汝今可以此諸天女迴施於我 是我在家白衣所宜 非諸沙門釋子應受

時惡魔怨即便驚怖念無垢稱將無惱我欲隱形去 為無垢稱神力所持而不能隱 盡其神力種種方便亦不能去即聞空中聲曰汝惡魔怨 應以天女施此居士 乃可得還自所天宮是惡魔怨以怖畏故俛仰而與

