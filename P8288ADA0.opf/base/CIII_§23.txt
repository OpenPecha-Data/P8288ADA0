時無垢稱 便以如是勝三摩地 令諸苾芻隨憶無量宿住差別曾於過去五百佛所種諸善根 積習無量殊勝功德 迴向無上正等覺心 隨憶如是宿住事已 求菩提心 還現在前即便稽首彼大士足 時無垢稱因為說法
令於無上正等菩提不復退轉時我世尊 作如是念 諸聲聞人不知有情根性差別 不白如來不應輒爾為他說法 所以者何 諸聲聞人不知有情諸根勝劣 非常在定如佛世尊

