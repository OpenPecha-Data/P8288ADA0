妙吉祥言 居士 此室何以都空復無侍者

無垢稱言 一切佛土亦復皆空

問何以空

答以空空

又問 此空為是誰空

答曰 此空無分別空

又問 空性可分別耶

答曰 此能分別亦空所以者何空性不可分別為空

又問 此空當於何求

答曰 此空當於六十二見中求

又問 六十二見當於何求

答曰 當於諸佛解脫中求

又問 諸佛解脫當於何求

答曰 當於一切有情心行中求又仁所問何無侍者一切魔怨及諸外道皆吾侍也所以者何一切魔怨欣讚生死(一切外道欣讚諸見 )菩薩於中皆不厭棄一切外道欣讚諸見 (菩薩於中皆不厭棄 )菩薩於中皆不厭棄是故魔怨及諸外道皆吾侍者

