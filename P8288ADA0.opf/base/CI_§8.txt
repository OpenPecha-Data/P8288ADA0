佛之威神令諸寶蓋合成一蓋遍覆三千大千世界而此世界廣長之相悉於中現又此三千大千世界所有大寶妙高山王一切雪山目真鄰陀山摩訶目真鄰陀山香山寶山金山黑山輪圍山大輪圍山大海江河陂泉池沼及百拘胝四大洲渚日月星辰天宮龍宮諸尊神宮如是皆現此寶蓋中又十方界諸佛如來所說正法皆如響應於此蓋內無不見聞

