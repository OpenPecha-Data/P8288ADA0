我於爾時歎未曾有得淨歡喜 恭敬頂禮彼大士足 解寶瓔珞價直百千 慇懃奉施彼不肯取我言大士 哀愍我故願必納受 若自不須心所信處隨意施與

時無垢稱 乃受瓔珞分作二分一分施此大祠會中最可厭毀貧賤乞人一分奉彼難勝如來以神通力令諸大眾皆見他方陽焰世界難勝如來又見所施一分珠瓔 在彼佛上成妙寶臺 四方四臺等分間飾 種種莊嚴甚可愛樂

