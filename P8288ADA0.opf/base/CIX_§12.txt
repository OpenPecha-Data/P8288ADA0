時眾會中有劣聲聞 作如是念此食甚少 云何充足如是大眾

時化菩薩便告之言勿以汝等自少福慧測量如來無量福慧所以者何四大海水乍可有竭是妙香食終無有盡假使無量大千世界 一切有情一一摶食 其食摶量等妙高山 如是摶食 或經一劫或一百劫猶不能盡所以者何如是食者
是無盡戒定慧解脫解脫知見所生 如來所食之餘無量三千大千世界一切有情 經百千劫食此香食終不能盡

