爾時世尊告持世菩薩汝應往詣無垢稱所問安其疾

持世菩薩白言 世尊 我不堪任詣彼問疾所以者何憶念我昔於一時間在自住處時惡魔怨從萬二千諸天女等狀如帝釋 鼓樂絃歌來到我所與其眷屬稽首我足 作諸天樂供養於我 合掌恭敬在一面立

我時意謂真是帝釋而語之言善來憍尸迦 雖福應有不當自恣當勤觀察諸欲戲樂皆悉無常 於身命財當勤修習證堅實法

即語我言唯大正士 可受此女以備供侍

我即答言止憍尸迦無以如是非法之物而要施我沙門釋子此非我宜所

