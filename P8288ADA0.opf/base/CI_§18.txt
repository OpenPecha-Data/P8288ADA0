爾時世尊告舍利子 汝見如是眾德莊嚴淨佛土不

舍利子言 唯然世尊 本所不見本所不聞

今此佛土嚴淨悉現 告舍利子 我佛國土常淨若此 為欲成熟下劣有情 是故示現無量過失雜穢土耳舍利子 譬如三十三天共寶器食 隨業所招其食有異 如是舍利子 無量有情生一佛土 隨心淨穢所見有異
若人心淨便見此土無量功德妙寶莊嚴

