爾時世尊釋迦牟尼告諸大眾汝等神仙普皆觀見妙喜世界無動如來莊嚴佛土及諸菩薩聲聞等耶

一切咸言 世尊已見時無垢稱即以神力 化作種種上妙天花及餘末香 與諸大眾令散供養釋迦牟尼無動如來諸菩薩等

於是世尊復告大眾 汝等神仙欲得成辦如是功德莊嚴佛土為菩薩者 皆當隨學無動如來本所修行諸菩薩行

其無垢稱以神通力 示現如是妙喜界時堪忍土中有八十四那庾多數諸人天等 同發無上正等覺心悉願當生妙喜世界世尊咸記皆當往生無動如來所居佛土時無垢稱 以神通力移取如是妙喜世界無動如來諸菩薩等
為欲饒益此界有情其事畢已還置本處彼此分離兩眾皆見

