云何菩薩無有方便善攝妙慧名為繫縛謂諸菩薩以空無相無願之法而自調伏不以相好瑩飾其身 莊嚴佛土成熟有情此諸菩薩無有方便善攝妙慧 名為繫縛云何菩薩有巧方便善攝妙慧名為解脫謂諸菩薩以空無相無願之法調伏其心
觀察諸法有相無相修習作證復以相好瑩飾其身 莊嚴佛土成熟有情此諸菩薩有巧方便善攝妙慧 名為解脫云何菩薩無有方便善攝妙慧名為繫縛謂諸菩薩安住諸見一切煩惱纏縛隨眠修諸善本
而不迴向正等菩提深生執著此諸菩薩無巧方便善攝妙慧 名為繫縛云何菩薩有巧方便善攝妙慧名為解脫謂諸菩薩遠離諸見一切煩惱纏縛隨眠修諸善本 而能迴向正等菩提不生執著此諸菩薩有巧方便善攝妙慧
名為解脫

