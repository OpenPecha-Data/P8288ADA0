有疾菩薩應正了知如是法想我此法想即是顛倒夫法想者 即是大患我應除滅亦當除滅一切有情如是大患云何能除如是大患謂當除滅我我所執云何能除我我所執謂離二法云何離二法謂內法外法畢竟不行云何二法畢竟不行謂觀平等無動無搖無所觀察云何平等謂我涅槃二俱平等所以者何二性空故此二既無誰復為空但以名字假說為空此二不實平等見已無有餘病
唯有空病應觀如是空病亦空所以者何 如是空病畢竟空故

