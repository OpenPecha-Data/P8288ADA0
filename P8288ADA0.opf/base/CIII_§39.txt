唯羅怙羅 不應如是宣說出家功德勝利所以者何無有功德無有勝利 是為出家唯羅怙羅 有為法中可得說有功德勝利夫出家者為無為法 無為法中不可說有功德勝利唯羅怙羅 夫出家者無彼無此亦無中間(遠離諸見)無色非色)遠離諸見
(無色非色)是涅槃路智者稱讚聖所攝受降伏眾魔超越五趣淨修五眼 安立五根 證獲五力不惱於彼離諸惡法 摧眾外道超越假名 出欲游泥無所繫著 無所攝受離我我所無有諸取已斷諸取
無有擾亂已斷擾亂善調自心善護他心隨順寂止勤修勝觀 離一切惡 修一切善若能如是名真出家

