諸有情土是為菩薩嚴淨佛土 所以者何諸有情土是為菩薩嚴淨佛土 所以者何 諸善男子 一切菩薩隨諸有情增長饒益 即便攝受嚴淨佛土隨諸有情發起種種清淨功德 即便攝受嚴淨佛土 隨諸有情應以如是嚴淨佛土而得調伏
即便攝受如是佛土隨諸有情應以如是嚴淨佛土悟入佛智 即便攝受如是佛土隨諸有情應以如是嚴淨佛土起聖根行 即便攝受如是佛土所以者何 諸善男子 菩薩攝受嚴淨佛土 皆為有情增長饒益
發起種種清淨功德諸善男子 譬如有人欲於空地造立宮室 或復莊嚴隨意無礙 若於虛空終不能成菩薩如是 知一切法皆如虛空 唯為有情增長饒益生淨功德 即便攝受如是佛土 攝受如是淨佛土者非於空也

