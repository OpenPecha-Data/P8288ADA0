時無垢稱 攝念入定發起如是自在神通即時東方山幢世界山燈王佛 遣三十二億大師子座高廣嚴淨甚可愛樂乘空來入無垢稱室 此諸菩薩及大聲聞 釋梵護世諸天子等 昔所未見先亦未聞其室欻然廣博嚴淨 悉能苞容三十二億師子之座不相妨礙廣嚴大城及贍部洲四大洲等諸世界中城邑聚落國土王都
天龍藥叉阿素洛等所住宮殿亦不迫迮悉見如本前後無異

