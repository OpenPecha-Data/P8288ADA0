佛告天帝 彼時寶蓋轉輪王者豈異人乎 勿生疑惑莫作異觀所以者何應知即是寶焰如來其王千子 即賢劫中有千菩薩次第成佛四已出世餘在當來最初成佛名迦洛迦孫[馬*犬]如來最後成佛名曰盧至

彼時護法月蓋王子 豈異人乎即我身是天帝當知我說一切於諸佛所設供養中 其法供養最尊最勝最上最妙最為無上是故天帝欲於佛所設供養者 當法供養無以財物說無垢稱經囑累品第十四

