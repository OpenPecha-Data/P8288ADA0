時我世尊 得聞斯語猶拘重闇迷失諸方 不識是何言 不知以何答便捨自缽欲出其舍

時無垢稱即謂我言 尊者善現 取缽勿懼於意云何 若諸如來所作化者 以是事詰寧有懼不

我言不也

無垢稱言 諸法性相皆如幻化 一切有情及諸言說性相亦爾諸有智者於文字中 不應執著亦無怖畏 所以者何一切言說皆離性相 何以故 一切文字性相亦離 都非文字是則解脫 解脫相者即一切法

