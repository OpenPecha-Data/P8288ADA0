無垢稱言 諸姊當知 有妙法門名無盡燈 汝等當學天女復問 云何名為無盡燈耶 答言 諸姊 譬如一燈然百千燈暝者皆明明終不盡亦無退減如是諸姊 夫一菩薩勸發建立百千俱胝那庾多眾 趣求無上正等菩提而此菩薩菩提之心
終無有盡亦無退減轉更增益如是為他方便善巧宣說正法 於諸善法轉更增長 終無有盡亦無退減諸姊當知 此妙法門名無盡燈汝等當學 雖住魔宮當勸無量天子天女發菩提心汝等即名知如來恩真實酬報亦是饒益一切有情

