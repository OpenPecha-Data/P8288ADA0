彼土聲聞及諸菩薩人天大眾得天眼者咸生恐怖俱發聲言誰將我去 誰將我去唯願世尊救護我等唯願善逝救護我等

時無動佛為化眾生方便告言諸善男子 汝等勿怖 汝等勿怖是無垢稱神力所引非我所能

彼土初學人天等眾 未得殊勝天眼通者 皆悉安然不知不見 聞是語已咸相驚問 我等於今當何所往妙喜國土雖入此界 然其眾相無減無增堪忍世間亦不迫迮雖復彼此二界相雜各見所居與本無異

