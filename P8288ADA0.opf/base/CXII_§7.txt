爾時世尊告天帝釋 乃往過去不可思議不可稱量無數大劫有佛出世 名曰藥王如來應正等覺明行圓滿善逝世間解無上丈夫調御士天人師佛世尊 彼佛世界名曰大嚴 劫名嚴淨藥王如來壽量住世二十中劫其聲聞僧有三十六俱胝那庾多數其菩薩眾十二俱胝時有輪王名曰寶蓋成就七寶主四大洲具足千子端嚴勇健能伏他軍

