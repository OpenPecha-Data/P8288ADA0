時惡魔怨告天女曰汝等可來今欲與汝俱還天宮

諸女答言惡魔汝去 我等不復與汝俱還 所以者何汝以我等施此居士云何更得與汝等還我等今者樂法苑樂 不樂欲樂汝可獨還

時惡魔怨白無垢稱唯大居士 可捨此女 一切所有心不耽著而惠施者 是為菩薩摩訶薩也

無垢稱言 吾以捨矣汝可將去當令汝等一切有情法願滿足

時諸天女禮無垢稱 而問之言唯大居士 我等諸女還至魔宮云何修行

